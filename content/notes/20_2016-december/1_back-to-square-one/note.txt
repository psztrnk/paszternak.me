Title: Back to Square One

----

Subtitle: 

----

Text: 

Ha jól emlékszem ott hagytuk abba, hogy Krakkóban vagyok és minden oké (kivéve a lengyel közlekedés, ha jól sejlik).

Ehhez képest kvantumugrással 2016 decembere már Miskolcon talál &ndash; back to square one, ahogyan a művelt angol mondja, vissza a startmezőre. Magyarország. Miskolc. Könyvtár. Majdnem ahonnan elindultam anno, annyi különbséggel, hogy a Miskolci Városi Könyvtár és Információs Központ már nem is létezik, helyette II. Rákóczi Ferenc Megyei és Városi Könyvtár van &ndash; és amúgy azt hiszem hazudnék, ha azt mondanám, hogy a néven meg a főépületen kívül bármi más is változott.

Csináltam egyébként mást is amióta augusztusban hazaértem. Az egyébként *tényleg más* volt, 12-14 óra, hét nap a héten, hosszú távon persze tarthatatlanul, azonban mégsem ez volt az oka annak, hogy szűk három hónap után - még próbaidő alatt - felmondtam a picsába. Majd egyszer talán erről is írok, mert tanulságos egyébként &ndash; majd egyszer, talán.

Mivel azonban újra van nyolcórás, ötnapos munkaviszonyom, talán erre az oldalra is lesz időm. Sőt, talán még *könyvtáros dolgokról* is tudok majd írni. Szóval helló világ.

----

Date: 2016-12-20 00:00